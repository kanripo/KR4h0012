# -*- mode: mandoku-view; -*-
#+TITLE: 中興閒氣集
#+DATE: 2015-09-11 21:26:22.667365
#+PROPERTY: ID KR4h0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0139-000中興閒氣集-卷之上.
<pb:KR4h0012_SBCK_000-1a>¶
中興間氣集卷上¶
　　　　　　　　渤海高仲武集¶
　錢起¶
　　貟外詩體格新竒理致清贍越從登第挺¶
　　冠詞林文宗右丞許以高格右丞没後貟¶
　　外爲雄芟齊宋之浮游削梁陳之靡嫚㢠¶
　　然獨立莫之與羣且如鳥道挂踈雨人家¶
　　&KR0714;夕陽又牛羊上山小烟火隔林踈又長¶
　　樂鐘聲花外盡龍池栁色雨中深皆特岀¶
　　意表標雅古今又窮逹戀明主耕桑亦近¶
<pb:KR4h0012_SBCK_000-1b>¶
　　郊則禮義克全忠孝兼著足可弘長名流¶
　　爲後楷式士林語曰前有沈宋後有錢郎¶
　　　奉送劉相公催轉運¶
國用資戎事臣勞爲主憂將徴任土貢更發濟¶
川舟擁&KR0019;星還去回池鳳不留唯高飮冰節稍¶
淺别家愁落葉淮邊雨&KR0012;山海上秋遥知謝公¶
興微月在高樓¶
　　　裴迪書齋翫月之作¶
夜來詩酒興月上謝公樓影閉重門靜寒生獨¶
樹秋&KR0846;驚隨月散螢遠入烟流今夕遥天末清¶
<pb:KR4h0012_SBCK_000-2a>¶
暉幾處愁¶
　　　廣德初見鑾駕岀關後愁望之作¶
愁看秦川色慘慘雲景晦乾坤暫運行品物遺¶
覆載黃塵漲戎馬紫氣隨龍斾掩泣指闕東日¶
月祅氛外臣心寄逺水潮海去如帶周德更休¶
明天衢佇開泰¶
　　　太子李舎人城中別業與文士逃暑¶
下車失炎暑重門深緑篁宫臣禮嘉客林表開¶
蘭堂兹席興難盡澄罍照墨塲鮮風吹印綬密¶
坐皆馨香美景惜文㑹清吟遲羽觴東陵晚來¶
<pb:KR4h0012_SBCK_000-2b>¶
好極目趣何長鳥道挂踈雨人家殘夕陽城隅¶
擁歸&KR0016;留酌戀瓊芳¶
　　　咏白油㡌送客¶
薄盾慙加首微隂幸庇身卷舒無定日行止必¶
依人巳沭脂膏惠寧辭雨露頻雖同客衣色不¶
染洛陽塵¶
　　　東臯早春&KR0009;郞四校書¶
祿微頼學稼歲起歸衡&KR0523;窮逹戀明主耕桑亦¶
近郊夜來霽山雪陽氣動林梢萌蕙暖初吐春¶
鳩鳴欲巢蓬萊時入夢知子憶貧交¶
<pb:KR4h0012_SBCK_000-3a>¶
　　　闕下贈裴舎人¶
二月黃鸝飛上林春城紫禁曉隂隂長樂鐘聲¶
花外盡龍池栁色雨中深陽和不散窮途恨霄¶
漢常懸捧日心獻賦十年猶未遇羞將白髮對¶
華簮¶
　　　過温逸人舊居¶
反眞難合道懷舊仍無弔浮俗漸澆淳斯人誰¶
繼妙聲容心在耳寧覺阻言&KR0015;玄堂閑幾春拱¶
木齊雲嶠鶴傳&KR0002;士舞猿得蘇門嘯酹酒片陽¶
微空山想埋照¶
<pb:KR4h0012_SBCK_000-3b>¶
　　　送彈琴李長史赴洪州¶
抱琴爲傲吏孤棹復南行幾處秋江水皆添白¶
雪聲佳期來客夢幽思緩王程佐牧無勞問心¶
和政自平¶
　　　&KR0043;畢侍御宅¶
交情頻更好子有古人風晤語清霜裏平生苦¶
節同心惟二仲合室乃一瓢空落葉&KR0009;秋菊愁¶
雲低夜鴻薄寒燈影外&KR0714;漏雨聲中眀發南昌¶
去迴看御史&KR0865;¶
　　　靜夜詶通上人問疾¶
<pb:KR4h0012_SBCK_000-4a>¶
東林生早涼高枕逺公房大士看心後中宵清漏長¶
驚蟬出暗栁微月隱廻廊何事沉痾乆含毫問藥王¶
　　　山中&KR0009;時校書¶
蓬萊紫氣温如玉唯予知爾陽春曲别來幾日¶
芳蓀綠百花酒滿不見君青山一望心斷續¶
　張衆文¶
　　　&KR0009;興園池鶴上劉相公¶
馴狎經時乆㰚樅短翮存不隨淮海變空愧稻¶
梁恩獨立秋天靜單栖夕露繁欲飛還歛翼詎¶
敢望乗軒¶
<pb:KR4h0012_SBCK_000-4b>¶
　　　送李觀之宣州謁&KR0061;中丞賦得三洲渡¶
古渡大江濵西南距要津自當舟楫路應濟往¶
來人翻浪驚飛鳥回風起緑蘋君看波上客歲¶
晩獨垂綸¶
　　　送李司直使吳¶
使君方擁傳王事逺辭家震澤逢&KR0714;雪新豐遇¶
落花(一遇字/作過)水萍千葉散風栁萬條斜何處看¶
離恨春江無限沙¶
　于良史¶
　　侍御詩清雅工於形似如風兼&KR0714;雪起河¶
<pb:KR4h0012_SBCK_000-5a>¶
　　帶斷氷流吟之未終皎然在目¶
　　　冬日野望¶
地際朝陽滿天邊&KR0043;霧&KR0053;風兼&KR0714;雪起河帶斷¶
氷流北闕馳心極南圖尚旅遊登臨思不巳何¶
處可消憂¶
　　　閑居¶
隱几讀黃老閑齋耳目明僻居人事少多病道¶
心生雨洗山林濕蛙鳴池舘晴褰簾暮雲起&KR0714;¶
日上高城¶
　鄭丹¶
<pb:KR4h0012_SBCK_000-5b>¶
　　丹詩剪刻婉密寳曆中獻二帝兩后挽歌¶
　　三十首詞㫖哀楚得臣子之致雖不及事¶
　　朝廷嘉之解&KR0260;任薊州錄事叅軍今選尤¶
　　者列于此集¶
　　　玄宗至道大聖大明皇帝挽歌¶
律曆千年㑹車書萬里同固期常戴日豈謂厭¶
觀風地慘新疆理城摧舊戰攻山河寧不壯今¶
夕盡皆空(夕一/作昔)¶
　　　肅宗挽歌¶
國以重明受天從諒闇移諸侯方北靣白日忽¶
<pb:KR4h0012_SBCK_000-6a>¶
西馳龍影當泉落鴻名向廟垂永言青史上還¶
是載無爲¶
　李希仲¶
　　李詩輕靡華勝於實此所謂才力不足務¶
　　爲清逸然前軍飛鳥落格&KR0242;塵沙昏亦出¶
　　塞實録亹亹不絶者可及于中矣¶
　　　東皇太一祠¶
去日&KR0004;齋戒靈巫穆上皇焚香布瑤席鳴佩奠¶
椒漿緩舞花飛滿清歌水去長回波送神曲雲¶
雨過瀟湘¶
<pb:KR4h0012_SBCK_000-6b>¶
　　　薊北行二首¶
旄頭有精芒胡騎獵秋草羽檄南渡河邊庭用¶
兵早漢家愛征戰&KR0043;將今巳老辛苦羽林兒從¶
戎榆關道¶
　　　其二¶
一身救&KR0065;速烽火連薊門前軍飛鳥落(一作/㫁)格¶
&KR0242;塵沙昏寒入鼔聲急單于將夜奔當須徇忠¶
節身死報國恩¶
　李嘉祐¶
　　&KR0061;州自振藻天朝大&KR0053;芳譽中興高流與¶
<pb:KR4h0012_SBCK_000-7a>¶
　　錢郎别爲一體往往渉于齊梁綺靡婉麗¶
　　葢吳均何遜之敵也如野渡花爭發春塘¶
　　水亂流又朝霞晴作&KR0040;濕氣晩生寒文章¶
　　之冠冕也又禪心超忍辱&KR0394;語問多羅役¶
　　使許詢更出孫綽復生窮極筆力未到此¶
　　境¶
　　　發湓浦望山作&KR0004;晴直省賫勑催赴江¶
　　　隂¶
西望香爐雪千峰晩望新白頭悲作吏黃&KR0083;更¶
催人多&KR0018;登山屐深蔵漉酒巾傷心公府內手¶
<pb:KR4h0012_SBCK_000-7b>¶
版日相親¶
　　　送王牧吉州謁使君叔¶
細草綠汀洲王孫耐薄遊年華&KR0004;冠帶文體舊¶
弓裘野渡花爭發春塘水亂流使君憐小阮應¶
念&KR0029;門愁¶
　　　潤州王别駕宅送蔣九侍御&KR0053;兵歸揚¶
　　　州¶
沴氣清金虎兵威壯鉄冠揚旌川色暝吹角水¶
風寒人對輜軿醉花看睥睨&KR0714;羡歸丞相府空¶
望舊雕欄¶
<pb:KR4h0012_SBCK_000-8a>¶
　　　奉陪韋潤州遊鶴林寺¶
野寺江城近&KR0031;旌五馬過禪心超忍辱&KR0394;語問¶
多羅松竹閑僧老雲烟晩日和寒塘歸路轉清¶
磬隔微波¶
　　　仲夏江隂官舎&KR0009;裴明府¶
萬室邊江次&KR0012;城對海安朝霞晴作&KR0040;濕氣晚¶
生寒苔色侵衣&KR0209;潮痕上井欄題書招茂宰思¶
爾欲辭官¶
　　　送韋貟外端公宣慰勸農畢赴洪州¶
聖主臨前殿殷憂遣使臣氣迎天詔喜恩發土¶
<pb:KR4h0012_SBCK_000-8b>¶
膏春草色催歸棹鶯聲爲送人龍沙多道里流¶
水日相親¶
　　　登楚城驛路十里村竹林次交映¶
十里山村道千峰櫟樹林霜濃竹枝亞歲晩荻¶
花深草市多樵客漁家足木禽幽居雖可羡無¶
那子牟心¶
　　　和苗貟外秋夜省直¶
乆&KR0040;南宫夜仙郞寓直時漏長丹鳳闕秋老白¶
雲司螢影侵階亂鴻聲岀苑遲蕭條人吏散小¶
謝有新詩¶
<pb:KR4h0012_SBCK_000-9a>¶
　章八元¶
　　　新安江行¶
江源南岀永野飯暫維梢古戍懸魚網空林露¶
鳥巢雪晴山脊見沙淺浪痕交自&KR0015;無媒者逢¶
人作解嘲¶
　戴叔倫¶
　　　吳明府自逺而來留&KR0043;¶
岀門逢故友衣服滿塵埃歲月不可問山川何¶
處來綺城容敝宅散職&KR0009;靈臺自此留君醉相¶
懽得幾廻¶
<pb:KR4h0012_SBCK_000-9b>¶
　　　除夜&KR0043;石頭驛¶
旅舘誰相問寒燈獨可親一年將盡夜萬里未¶
歸人寥落悲前事支離&KR0015;此身愁顔與衰髩明¶
日又逢春¶
　　　客夜與故人偶集¶
天秋月又滿城闕夜千重還作江南㑹翻疑夢¶
裏逢風枝驚暗鵲露草覆寒蛩覊旅長堪醉相¶
留畏曉鐘¶
　　　送友人東歸¶
萬里楊栁色出關送故人輕烟拂流水落日照¶
<pb:KR4h0012_SBCK_000-10a>¶
行塵積夢江湖闊憶家兄弟貧徘徊㶚亭上不¶
語自傷春¶
　　　别友人¶
擾擾倦行役相逢陳蔡間如何百年内不見一¶
人閑對酒惜餘景問程愁亂山秋風萬里道又¶
岀穆陵關¶
　　　廣陵送趙主簿自蜀歸¶
將歸汾水上逺省錦城來已泛西江盡仍隨北¶
雁廻暮雲征馬速曉月故關開漸向庭闈近留¶
君醉一杯¶
<pb:KR4h0012_SBCK_000-10b>¶
　皇甫冉¶
　冉詩巧於文字發調新竒逺出情外然而¶
　　雲藏神女舘雨到楚王宫與閉門白日晚¶
　　&KR0029;杖青山暮及逺山重疊見芳草淺深生¶
　　㟁草知春晩沙禽好夜驚又燕知社日辭¶
　巢去菊爲重陽冐&KR0040;開可以雄視潘張平¶
　揖沈謝又巫山詩终篇竒麗自晉宋齊梁¶
　陳隋以來採掇者無數而&KR0024;闕獨&KR0023;驪珠¶
　使前賢失歩後軰郤立自非天假何以逮¶
　斯長轡未騁芳蘭早凋悲夫¶
<pb:KR4h0012_SBCK_000-11a>¶
　　　送王相公赴幽州¶
自昔蕭曹任難兼衞霍功勤勞無遠近旌節屢¶
西東不選三河卒還令萬里通雁行縁古塞馬¶
鬛起長風遮虜關山靜防秋鼓角雄徒思一攀¶
送羸病蓽門中¶
　　　題裵固新園¶
東郭訪先生西郊㝷隱路乆爲江南客自有雲¶
陽樹巳得丘園心不知公府歩閉門白日晚&KR0029;¶
杖靑山暮果熟任霜封籬踈從水渡窮年無牽¶
綴往事惜淪誤惟見耦耕人朝朝自來去¶
<pb:KR4h0012_SBCK_000-11b>¶
　　　酬&KR0061;&KR0024;闕中天寺見&KR0009;¶
東林&KR0004;結社已有晩鐘聲囱戸皆流水房廊半¶
架城逺山重疊見芳草淺深生毎與君&KR0157;手多¶
煩長老迎¶
　　　酬崔侍御期蘇道士不至¶
一心求妙道幾處&KR0049;眞師丹竈今何處白雲無¶
定期崑崙烟景絶汗漫往來遲君但焚香待人¶
間到有時¶
　　　巫山高¶
巫峽見巴東迢迢出半空雲蔵神女舘&KR0040;到楚¶
<pb:KR4h0012_SBCK_000-12a>¶
王宫朝暮泉聲落寒暄樹色同清猿不可聽偏¶
在九霄中(霄一/作秋)¶
　　　和&KR0061;郎中破賊後經剡中山水¶
武庫分帷幄儒衣事鼔鼙兵連越徼外宼盡海¶
氛(一作/門)西節比全踈勒功當雪㑹稽旌旗廻剡¶
嶺士馬濯耶溪受律梅&KR0004;發班師草未齊行看¶
佩侯(一作/金)印豈得訪丹梯¶
　　　送元晟還於潜山所居¶
深山秋事早君去復何如裛露收新稼迎霜葺¶
舊廬題詩即招隱作賦是閑居別後空相憶嵇¶
<pb:KR4h0012_SBCK_000-12b>¶
康&KR0180;&KR0009;書¶
　　　獨孤中丞筵陪餞韋使君赴昇州¶
中司龍節貴上客虎符新地控吳&KR0109;帶才高漢¶
縉紳泛舟應度臘入境便行春何處(一作/処処)歌來¶
暮長江建業人¶
　　　同杜相公對山僧作¶
吏散重門掩僧來閉閣閒逺心馳北闕春興&KR0009;¶
東山草長風光裏鶯喧静黙間芳晨不可住惆¶
悵暮禽還¶
　　　送林貟外往江南¶
<pb:KR4h0012_SBCK_000-13a>¶
分務江南逺留懽幕下榮楓林緣楚澤水驛到¶
湓城㟁草知春晩沙禽好夜驚風㠶幾泊處處¶
處暮潮清¶
　　　送李錄事赴饒州¶
北人南去雪紛紛雁呌汀沙不可聞積水長天¶
隨逺道&KR0189;城極浦足寒雲山從建業千峰出江¶
至潯陽九派分借問督郵纔弱冠府中年少不¶
如君¶
　　　秋日東郊作¶
閒看秋水心無事臥對寒松手自栽廬岳高僧¶
<pb:KR4h0012_SBCK_000-13b>¶
留偈别茅山道士&KR0009;書來燕知社日辭巢去菊¶
爲重陽冐&KR0040;開淺薄將何稱獻納臨&KR0302;終日獨¶
遲廻¶
　　　少室韋鍊師昇仙歌¶
紅霞紫氣晝氲氲絳節靑幢迎少君忽從林下¶
昇天去空使時人禮白雲¶
　杜誦¶
　　杜君詩調不失如流水生涯盡浮雲丗事¶
　　空得生人始終之理故編之¶
　　　&KR0152;長孫侍御¶
<pb:KR4h0012_SBCK_000-14a>¶
道爲詩書重名因雅頌雄禮闈曾擢桂憲府舊¶
乗騘流水生涯盡浮雲世事空唯餘舊臺柏蕭¶
颯九原中¶
　朱灣¶
　　從事率履正素放情江湖郡國交辟潜躍¶
　　不起有唐高人也詩體幽逺興用洪深因¶
　　詞冩意窮理盡性於詠物尤工如受氣何¶
　　曾異開花獨自遲所謂哀而不傷國風之¶
　　深者也¶
　　　秋夜燕王郎中宅賦得露中菊¶
<pb:KR4h0012_SBCK_000-14b>¶
衆芳春競發寒菊露偏滋受氣何曾異開花獨¶
自遲晩成猶待賞欲采未過時忍棄東籬下看¶
他迭盛衰¶
　　　奉使設宴戲擲籠籌¶
今日陪樽爼良籌復在茲獻酬君有禮賞罰我¶
無私莫恠斜相向還將正自持一朝權入手看¶
取令行時¶
　　　詠&KR0031;陸頭子¶
采采應縁白鑚心不爲名掌中猶可重手下莫¶
言輕有對唯求敵無私直任爭君看一擲後當¶
<pb:KR4h0012_SBCK_000-15a>¶
取擅場聲¶
　　　詠壁上酒瓢呈蕭明府¶
不是難提挈行藏固有期安身未得所開口欲¶
從誰應物心無倦當壚柄㑹持莫將成廢噐還¶
有對樽時¶
　　　詠玉¶
歌玉屢招疑終朝省復思旣哀黃鳥興還復白¶
圭詩請益先求友將行必擇師誰知不鳴者獨¶
下董生帷¶
　　　送陳偃賦得白鳥翔翠微¶
<pb:KR4h0012_SBCK_000-15b>¶
不知鷗與鶴天畔弄晴暉背日分明見臨川相¶
映微浄中雲一&KR0039;回處雪&KR0012;飛正好南枝住翩¶
翩何所歸¶
　　　題叚上人院璧画古松¶
石上盤古根謂言天生有安知草木性變在画¶
師手隂深方丈間眞趣幽且閑木紋離披勢槎¶
枿中裂空心火燒岀掃成三寸五寸扶便是千¶
年萬年物莓苔濃淡色不同一靣(一作/半)死皮生¶
蠧虫風霜未必來到此氣色杳在寒山中孤標¶
可玩不可取能使支公道塲古¶
<pb:KR4h0012_SBCK_000-16a>¶
　韓翃¶
　　韓貟外詩匠意近於史興致繁冨一篇一¶
　　詠朝士珍之多士之選也如星河秋一雁¶
　　砧杵夜千家又客衣筒布潤山舎荔支繁¶
　　又踈簾看雪捲深戸映花關方之前載芙¶
　　蓉出水未足多也其比興深於劉貟外筋¶
　　節成於皇甫冉也¶
　　　送辰州李中丞¶
白羽逐青絲翩翩南去時巴人迎道路蠻帥引¶
旌旗暮雨山開少秋風葉落遲功成兾他日應¶
<pb:KR4h0012_SBCK_000-16b>¶
見竹郎祠¶
　　　題薦福寺衡嶽禪師房¶
春城乞食還高論此中閑僧臘堦前樹禪心江¶
上山踈簾看雪捲深戸映花關晩送門人岀鐘¶
聲杳靄間¶
　　　奉送王相公赴幽州¶
黃閣&KR0271;帷幄丹墀侍冕旒位高湯左相權揔漢¶
諸侯不改周南化仍分趙北憂&KR0031;旌過易水千¶
&KR0016;入幽州塞草連天暮邊風動地秋無因陪逺¶
道結束佩吳鈎¶
<pb:KR4h0012_SBCK_000-17a>¶
　　　題蘇許公林亭¶
平津東閣在别是竹林期萬葉秋聲裏千家落¶
照時門隨深巷静囱過遠鐘遲客住苔生處依¶
然又賦詩¶
　　　送孫革及第後歸江南¶
過淮芳草歇千里又東歸野水吳山出家林越¶
鳥飛荷香隨去棹梅雨濕征衣無數滄洲客如¶
君逹者稀¶
　　　題僧房¶
披衣聞客至&KR0028;鎻此時&KR0271;鳴磬夕陽盡卷&KR0277;秋¶
<pb:KR4h0012_SBCK_000-17b>¶
色來名香連竹徑清&KR0394;出花臺身在心無事(一/作)¶
(住)他方到幾回¶
　　　送太常元博士歸&KR0243;州¶
渡江秋色裏詩興與歸心客路緣楓㟁家人掃¶
橘林潮聲當晝起山翠近南深幾日華陽洞寒¶
花獨自㝷¶
　蘇渙¶
　　渙本不平者善放白弩巴中號曰白跖賨¶
　　人患之以比盗跖後自知非變節從學鄕¶
　　賦擢第累遷至御史佐湖南幕崖中丞遇¶
<pb:KR4h0012_SBCK_000-18a>¶
　　害渙遂踰嶺扇動哥舒跋扈交廣此猶龍¶
　　蛇見血本質彰矣三年中作變律詩九首¶
　　上廣州李帥其文意長於諷刺亦育陳拾¶
　　遺一鱗半甲故善之或曰此子左右嬖臣¶
　　侵敗王略今著其文可乎荅曰漢著蒯通¶
　　&KR0003;詞皇史錄列祖君彦檄書此大所以容¶
　　細也夫善惡必書春秋至訓明言不廢孟¶
　　子格言渙者其殆&KR0011;此乎但不可弃其善¶
　　亦以深戒君子之意¶
　　　變律格詩¶
<pb:KR4h0012_SBCK_000-18b>¶
日月東西行寒暑冬夏易隂陽無停機造化&KR0261;¶
莫測開目爲晨光閉目爲夜色一開復一閉明¶
晦無休息居然六合外曠我天地德天地且不¶
言世人浪喧喧¶
　　　同前¶
毒蜂一成窠高挂惡木枝行人百歩外目斷䰟¶
亦飛長安大道邊挾彈誰家兒右手持金丸引¶
滿無所疑一中紛下來勢&KR0002;風雨隨身如萬箭¶
攅宛轉迷所之徒有疾惡心柰何不知幾¶
　　　同前¶
<pb:KR4h0012_SBCK_000-19a>¶
養蚕爲素&KR0093;葉盡蚕不老傾筐對林樹此意向¶
誰道一女不得織萬夫受其寒一夫不得意四¶
海行路難禍亦不在大福亦不在先丗路險孟¶
門吾從當勉旃¶
中興間氣集卷之上¶
<pb:KR4h0012_SBCK_000-19b>¶
#+PROPERTY: JUAN 0
#+PROPERTY: FILE SB04n0139-000中興閒氣集-卷之下.
<pb:KR4h0012_SBCK_000-20a>¶
中興間氣集卷之下¶
　　　　　　　渤海高仲武集¶
　郎士元¶
　　貟外河嶽英竒人倫秀異自家形國遂擁¶
　　大名右丞以往與錢更長自丞相巳下更¶
　　岀作牧二公無詩祖餞時論鄙之兩君體¶
　　調大抵欲同就中郎公稍更閑雅近於康¶
　　樂如荒城背流水逺雁入寒雲去鳥不知¶
　倦逺㠶生暮愁又蕭條夜静邊風吹獨&KR0029;¶
　營門向秋月可以齊衡古人掩映時軰又¶
<pb:KR4h0012_SBCK_000-20b>¶
　　暮蟬不可聽落葉豈堪聞古謂謝眺工於¶
　　發端比之於今有慚沮矣¶
　　　送楊中丞和蕃¶
錦車登壠日邊草正萋萋舊好隨君長新愁聽¶
鼔鼙河源飛鳥外雪嶺大&KR0189;西漢壘今猶在遥¶
知路不迷¶
　　　送奚賈歸吳¶
東南富春渚曾是謝公遊今日奚生去新安江¶
正秋水容清過客楓葉落行舟遥想赤亭下聞¶
猿應夜愁¶
<pb:KR4h0012_SBCK_000-21a>¶
　　　别鄭礒¶
暮蟬不可聽落葉豈堪聞自是悲秋客那能此¶
路分荒城背流水逺雁入寒雲陶令東籬菊餘¶
花可贈君¶
　　　送長沙韋明府之縣¶
秋入長沙縣蕭條旅宦心烟波連桂水官舎映¶
楓林雲日楚山暮沙汀白鷺深遥知訟堂裏佳¶
政在鳴琴¶
　　　送洪州李別駕之任¶
南去秋江逺&KR0012;舟興自多能將流水引更入㓊¶
<pb:KR4h0012_SBCK_000-21b>¶
庭波夏口㠶&KR0004;上潯陽雁正過知音在霄漢佐¶
郡豈蹉跎¶
　　　送裵&KR0024;闕入河東幕¶
皎然青&KR0200;客何事動行軒苦節酬知巳清吟去¶
掖垣秋城臨海樹寒月上營門鄒魯詩書地應¶
無鼙鼔喧¶
　　　春日宴張舎人宅¶
嬾㝷芳草徑來接侍臣筵山色知殘&KR0040;牆隂覺¶
暮天鶯歸漢宫栁花隱杜陵烟地與東城接春¶
光醉目前¶
<pb:KR4h0012_SBCK_000-22a>¶
　　　送陸貟外赴潮州¶
含香臺上客剖竹海邊州楚驛多歸信閩溪足¶
亂流今朝永嘉後重見謝公遊¶
　　　送王棼流雷州¶
昨日三峰尉今朝萬里人平生任孤直豈是不¶
防身海霧多爲瘴山雷乍作鄰遥憐北囱月與¶
子獨相親¶
　　題劉相公三湘圖¶
昔歲别衡霍邇來憶南州今朝平津邸兼得瀟¶
湘遊稍辨郢門樹依然芳杜洲微明(一作/月)三巴¶
<pb:KR4h0012_SBCK_000-22b>¶
峽咫尺萬里流去鳥不知倦逺㠶生暮愁涔陽¶
指天末北渚空悠悠枕上見漁父坐中常狎鷗¶
誰言魏闕下自有東山幽¶
　　　送孫侍郎往容府宣慰¶
春原獨立望湘川擊隼南飛上楚天奉詔不言¶
空問俗清時因得訪遺賢荆門晩色兼梅&KR0040;桂¶
水春風過驛船疇昔嘗聞陸賈說故人今日豈¶
徒然¶
　　　塞下曲¶
寳刀塞上兒身經百戰曾百勝壯心竟末嫖姚¶
<pb:KR4h0012_SBCK_000-23a>¶
知百車山頭日&KR0004;没黃沙戍下悲歌發蕭條夜¶
靜邊風吹獨&KR0029;營門向秋月¶
　崔峒¶
　　崔拾遺文彩炳然意思方雅如清磬渡山¶
　　翠閑雲來竹房又流水聲中視公事寒山¶
　　影裏見人家斯亦披沙㨂金往往見寳¶
　　　春日憶姚氏外甥¶
離亂人相失春秋雁自飛秪緣行路逺未必&KR0009;¶
書希二月花無數頻年意有違落暉看過後獨¶
坐淚沾衣¶
<pb:KR4h0012_SBCK_000-23b>¶
　　　題崇福寺禪師院¶
僧家竟何事掃地與焚香清磬渡山翠閑雲來¶
竹房身心塵外逺歲月坐中忘向晚禪堂掩無¶
人空夕陽¶
　　　江上書懷¶
骨肉天涯別江山日落時淚流&KR0109;上血髮變鏡¶
中&KR0093;胡越書難到存亡夢豈知登高回首罷形¶
影自相隨¶
　　　送薛良友往越州謁從叔¶
辭家日巳乆與子分仍深易得思鄕淚難爲欲¶
<pb:KR4h0012_SBCK_000-24a>¶
别心孤雲隨浦口幾日到山隂遥想蘭亭下清¶
風滿竹林¶
　　　送貟上人還蘭若¶
得道雲林乆年深暫一歸岀山逢世亂乞食覺¶
人希半偈&KR0004;傳法中峰又掩扉愛憎應不染塵¶
俗自依依¶
　　　送丘二十二歸蘇州¶
積水與寒烟嘉禾路幾千孤猿鳴海嶠群雁起¶
湖田曾見長洲苑甞聞大雅篇卻將封事去知¶
爾得閑眠¶
<pb:KR4h0012_SBCK_000-24b>¶
　　　&KR0004;拜命後酬丘二十二見贈¶
江海乆垂綸朝衣忽挂身丹墀方謁帝白髮免¶
羞人才傑文章士名當諌争臣空餘薦賢分不¶
敢&KR0018;交親¶
　　　題桐廬李明府官舎¶
訟堂寂寂對烟霞五栁門前晩聚鵶流水聲中¶
視公事寒山影裏見人家移風共美新爲政計¶
日還知更觸邪郤憶陶潜無限酒不逢籬菊便¶
&KR0271;花¶
　　　清江曲內一絶(折&KR0398;/躰)¶
<pb:KR4h0012_SBCK_000-25a>¶
八月長江去浪平片㠶一道帶風輕極目不分¶
天水色南山南是岳陽城¶
　張繼¶
　　貟外累代詞伯積習弓裘其於爲文不雕¶
　　自飾及爾登第秀發當時詩體清㢠有道¶
　　者風如女停襄邑杼農廢汶陽畊可謂事¶
　　理&KR0031;切又火燎原猶熱風搖海未平比興¶
　　深矣¶
　　　送判官往陳留¶
齊宋分廵地頻年此用兵女停襄邑杼農廢汶¶
<pb:KR4h0012_SBCK_000-25b>¶
陽畊使者乗軺去諸藩擁節迎深仁佐君子薄¶
賦䘏&KR0058;甿火燎原猶熱風摇海未平應將否泰¶
理一問魯諸生¶
　　　感懷¶
調與時人背心將静者論終年帝城裏不識五¶
侯門¶
　　　夜泊松江¶
月落烏啼霜滿天江楓漁火對愁眠姑蘇城外¶
寒山寺夜半鍾聲到客舡¶
　劉長&KR0056;¶
<pb:KR4h0012_SBCK_000-26a>¶
　　長&KR0056;有吏幹剛而犯上兩遭遷謫皆自取¶
　　之詩體雖不新竒甚能鍊飾大抵十首巳¶
　　上語意稍同於落句尤甚思銳才窄也如¶
　　草色加湖緑松聲小雪寒又沙鷗驚小吏¶
　　湖色上高枝又細雨濕衣看不見閑花落¶
　　地聽無聲裁長&KR0024;短盖&KR0093;之纇歟其得罪¶
　　風霜苦全生天地仁可謂傷而不怨亦足¶
　　以發揮風雅矣¶
　　　題崔公庭竹¶
不學媚清瀾能依上將壇朦朧低冕過靑翠捲¶
<pb:KR4h0012_SBCK_000-26b>¶
簾看得地移根逺經霜抱節難紉花成鳳實嫰¶
笋長漁竿藹藹軍容静蕭蕭郡宇寛細音和角¶
響踈影上門寒阮巷何人在梁園幾處&KR0714;空餘¶
軒屏側歲晩對(一作/伴)任安¶
　　　送朱山人越州賊退歸山隂别業¶
越中&KR0004;戰罷江上送歸橈南渡無來客西陵自¶
落潮空城垂故栁舊業廢春苗閭里誰相見鶯¶
花共寂寥¶
　　　謫至于越亭作¶
天南愁望絶亭上栁條新落日獨歸鳥&KR0012;舟何¶
<pb:KR4h0012_SBCK_000-27a>¶
處人生涯投嶺徼世業䧟邊塵江入千峰暮花¶
迎百越春秦臺憐白首楚水怨青蘋草色無征¶
路鶯聲傍逐臣獨醒翻引&KR0015;直道不容身得罪¶
風霜苦全生天地仁靑山數行淚滄海一窮鱗¶
牢落機心盡空憐鷗鳥親¶
　　　陪鄭中丞林園宴¶
心逺親魚鳥功成厭鼓鼙林中阮家醉池上謝¶
公題門徑蒼苔合窓隂綠篠低夕易山向背秋¶
草水東西舊架懸藤老踈籬揷槿齊風烟不可¶
到誰羡武陵溪¶
<pb:KR4h0012_SBCK_000-27b>¶
　　　送張繼司直適越¶
時危身適越事往任浮沉萬里江山去孤舟百¶
戰心春風吳渚綠古木剡山深明月滄州路歸¶
雲不可㝷¶
　　　送駱三少府西山應制¶
汀洲芳草綠日暮更芬芬舊國無來信春江獨¶
送君五言凌白雪六翮向靑雲自是無機者沙¶
鷗巳可羣¶
　　　送李中丞之襄州¶
流落征南將曾驅十萬師罷歸無舊業老去變¶
<pb:KR4h0012_SBCK_000-28a>¶
明時獨立三邊静輕生一劒知&KR0252;&KR0252;漢江上日¶
暮欲何之¶
　　　題鄭山人幽居(一作寂寂孤鶯啼杏園/寥寥一犬吠&KR0669;源)¶
白首深藏谷口村春山犬吠武陵原落花芳草¶
無行處萬&KR0676;千峰獨閉門¶
　　　送郞士元¶
春風&KR0029;棹闔閭城水國春深隂復晴細&KR0040;濕衣¶
看不見閑花落地聽無聲日斜江上&KR0012;㠶影草¶
綠湖南萬里程東道&KR0002;逢相識問青&KR0129;今日誤¶
儒生¶
<pb:KR4h0012_SBCK_000-28b>¶
　李季蘭¶
　　士有百行女唯四德季蘭則不然形氣旣¶
　　雌詩意亦蕩自&KR0505;昭以下罕有其倫如遠¶
　　水浮仙棹寒星伴使車盖五言之佳境也¶
　　上倣班&KR0078;則不足下比韓英則有餘不以¶
　　遲暮亦一俊嫗¶
　　　湖上臥病喜陸鴻漸至¶
昔去繁霜月今來苦霧時相逢仍卧病欲語淚¶
先垂強勸陶家酒還吟謝客詩偶然成一醉此¶
外更何之¶
<pb:KR4h0012_SBCK_000-29a>¶
　　　&KR0009;校書七兄¶
無事烏程縣蹉跎歲月餘不知芸閣吏寂寞竟¶
何如遠水浮仙棹寒星伴使車因過大雷㟁莫¶
忘幾行書¶
　　　&KR0009;朱放¶
望水試登山山高湖又闊相思無曉夕相望經¶
年月鬱鬱山木榮綿綿野花發别後無限情相¶
逢一時&KR0003;¶
　　　送韓揆之江西¶
相看指楊栁别恨轉依依萬里江西水孤舟何¶
<pb:KR4h0012_SBCK_000-29b>¶
處歸湓城潮不到夏口信應稀唯有衡陽雁年¶
年來去飛¶
　　　道意&KR0009;崔侍郎¶
莫漫戀浮名應須薄宦情百年齊旦暮前事盡¶
虛盈愁鬂行看白童顔學未成無過天竺國依¶
止故先生¶
　　　賦得三峽流泉歌¶
妾家夲住巫山雲巫山流泉常自聞玉琴奏出¶
轉寥夐直似當時夢裏聽三峽迢迢幾千里一¶
時流入幽閨裏巨石崩嵓指下生飛泉走浪絃¶
<pb:KR4h0012_SBCK_000-30a>¶
中起&KR0004;疑憤怒含雷風又似嗚咽流不通回湍¶
曲瀬勢將盡時復滴瀝平沙中憶昔阮公爲此¶
曲能令仲容聽不足一彈旣罷還一彈願似流¶
泉鎭相續¶
　竇叅¶
　　竇君詩亦祖沈千運比於孟雲&KR0056;尚在廊¶
　　廡間如萬丈水聲落四時松色寒又人生¶
　　年幾齊憂苦亦先老雖其羽翼未齊而筋¶
　　骨巳具¶
　　　閑居湖上¶
<pb:KR4h0012_SBCK_000-30b>¶
避影將息隂自然知音稀向來深林中偶亦有¶
所窺飛鳥口銜食引雛上高枝但各子其子寧¶
知冝不冝止止復何言物情方可知¶
　　　登潜山觀¶
山勢欲相抱一條微徑盤攀夢歇復行始得凌¶
仙壇聞道&KR0081;夫子此中鍊還丹丹成五色光服¶
之生羽翰靈草空自綠餘霞誰復飱至今歩虛¶
處猶有孤飛鸞幽幽古殿門下壓浮雲端萬丈¶
水聲落四時松色寒旣入無何鄕轉嫌人事難¶
終當逺塵俗高臥從所安¶
<pb:KR4h0012_SBCK_000-31a>¶
　　　遷謫江表乆未歸¶
一自經放逐徘徊無所從便爲寒山雲不得隨¶
飛龍名豈不欲保歸豈不欲早苦無三月資逺¶
適萬里道離心與覊思終日苦草草人生年幾¶
齊憂苦亦先老誰能假羽翼使我暢懷抱¶
　道人靈一¶
　　自齊梁以來道人工文多矣罕有入其流¶
　　者一公乃能刻意精妙與士大夫更唱迭¶
　　和不其偉歟如泉涌堦前地雲生戸外峰¶
　　則道猷寳月曾何及此¶
<pb:KR4h0012_SBCK_000-31b>¶
　　　酬皇甫冉赴無錫於雲門寺贈詩别¶
湖南通古寺來往意無涯欲識雲門路千峰到¶
&KR0002;耶春山子猷宅古木謝敷家自可長偕隱那¶
云相去賖¶
　　　宿靈洞觀¶
石室因投&KR0043;仙翁幸見容花原隔水見洞府過¶
山逢泉涌堦前地雲生戸外峰中宵自入定非¶
是欲降龍¶
　　　靜林寺即武帝隱所有鐘磬皆古物時¶
　　　時有聲¶
<pb:KR4h0012_SBCK_000-32a>¶
靜林溪路逺蕭帝有遺蹤水擊羅浮磬山鳴于¶
闐鐘燈傳三世火樹老萬株松無數烟霞色空¶
聞昔臥龍¶
　　　雨後欲㝷天目山問元駱二公溪路絶¶
　　　句¶
昨夜雲生天井東春山一雨幾回風林花併逐¶
溪流下欲上龍池通不通¶
　姚倫¶
　　姚子詩雖未弘深去凡巳逺屬辭比事不¶
　　失文流如亂聲千葉下寒影一巢孤篇什¶
<pb:KR4h0012_SBCK_000-32b>¶
　　之秀也¶
　　　感秋林¶
試向東林望方悲節&KR0049;殊亂聲干葉下寒影一¶
巢孤不蔽秋天雁驚飛夜月烏霜風與春日幾¶
度遣榮枯¶
　　　過章秀才客舎¶
逹人心自適旅舎當閑居不出來時徑重看讀¶
了書晩嵐山色近秋日樹隂踈盡是&KR0111;言客聽¶
君誦子虛¶
　皇甫曾¶
<pb:KR4h0012_SBCK_000-33a>¶
　　昔孟陽之與景陽詩德逺慙厥弟協居上¶
　　品載處下流今侍御之與&KR0024;闕文辭亦爾¶
　　體制清潔華不勝文然寒生五湖道春及¶
　　萬年枝五言之選也其爲士林所尚冝哉¶
　　　送雲門邕上人¶
春山臨一室獨坐草萋萋身寂心成道花閑鳥¶
自啼細泉松逕裏反照竹林西晩與門人别依¶
依出虎溪¶
　　　送林中丞還京¶
戰罷回龍節朝天見鳳池寒生五湖道春及萬¶
<pb:KR4h0012_SBCK_000-33b>¶
年枝邵化多遺愛胡清巳畏知懷恩多感别墜¶
涙向旌旗¶
　　　贈别筌公¶
律儀傳教誘僧臘老烟霄樹色依禪誦泉聲入¶
寂寥龕龍來逺國画壁見南朝深戸風&KR0271;合寒¶
泉月對搖息心居静理愛定至中宵更欲㝷眞¶
去乗船泛海潮¶
　　　送杜中丞還京¶
上將還專席&KR0031;旌復出秦關河三晉路賔從五¶
原人孤戍雲連海平沙雪度春酬恩看玉劍何¶
<pb:KR4h0012_SBCK_000-34a>¶
處有烟塵¶
　　　早朝日&KR0009;所知¶
長安歲後見歸鴻紫禁朝天拜舞同曙色漸分¶
&KR0031;闕下漏聲遥在百花中爐烟乍起&KR0271;仙仗玉¶
珮成行引上公共荷發生同&KR0040;露不應黃葉乆¶
從風¶
　孟雲&KR0056;¶
　　　鄴城懷古¶
朝發淇水南將㝷北燕路魏家舊城闕寥落無¶
人住伊昔天地屯曹公獨中㨿羣臣將北靣白¶
<pb:KR4h0012_SBCK_000-34b>¶
日忽西暮三臺竟寂寥萬世難長固雄豪安在¶
哉衰草沾霜露崔嵬長河北尚見應劉墓古樹¶
藏龍蛇&KR0189;茅伏&KR0546;兎永懷故池舘數子連章句¶
逸興驅山河雄詞變雲霧我行覩遺跡精爽如¶
相遇斗酒將酧君悲風白楊樹¶
　　　傷情¶
爲長心易憂早&KR0012;意常傷岀門先躊躇入戸亦¶
彷徨此生一何苦前事安可&KR0111;兄弟先我没孤¶
㓜盈我傍舊居近東南河水新爲梁松栢今在¶
兹安忍思故鄕四時與日月萬物各有常秋風¶
<pb:KR4h0012_SBCK_000-35a>¶
巳一起草木無不霜行行當自勉不忍再思量¶
　　　傷時¶
徘徊宋郊上不見平生親獨立正傷心悲風來¶
孟津大方載羣物生死有常倫虎豹不相食哀¶
哉人食人豈伊逢世運天道亮云云¶
　　　同前¶
大空流素月三五何明明光耀侵白日賢愚迷¶
至精四時更變化天道有虧盈常恐今夜没須¶
&KR0119;還復生¶
　西蜀劉灣¶
<pb:KR4h0012_SBCK_000-35b>¶
　　　出塞曲¶
將軍在重圍音信絶不通羽書如流星飛入甘¶
泉宫&KR0029;是并州兒少年心膽雄一朝隨召募百¶
戰争王公去年桑乾北今年桑乾東死是征人¶
死功是將軍功汗馬牧秋月疲卒臥霜風仍聞¶
左賢王更欲圍雲中¶
　　　虹縣嚴孝子墓¶
至性敎不及因心天所資禮聞三年䘮汝獨終¶
身期下布骨肉恩上報父母慈禮聞哭有卒汝¶
獨哀無時前有松栢林荆&KR0068;結&KR0041;籠墓門白日¶
<pb:KR4h0012_SBCK_000-36a>¶
閉泣血黃枲中草服蔽枯骨垢容載飛蓬舉聲¶
哭蒼天萬木皆悲風¶
　　　李陵別蘇武¶
漢武愛邊功李陵提步卒轉戰單于庭身隨漢¶
軍没李陵不愛死心存歸漢闕誓欲還國㤙不¶
爲匈奴屈身辱家已無長居狼虎窟胡天無春¶
風虜地多積雪窮隂愁殺人况與蘇武別發聲¶
天地哀執手肺腸絶白日爲我愁隂雲爲我結¶
生爲漢宫臣死爲胡地骨萬里長相思終身望¶
南月¶
<pb:KR4h0012_SBCK_000-36b>¶
　　　雲南曲¶
百蠻亂南方群盜如蝟起騷然疲中原征戰従¶
此始白門大和城来往一萬里去者無全生十¶
人九人死岱馬卧陽山燕兵哭瀘水妻行求死¶
夫父行求死予蒼天滿愁雲白骨積空罍哀哀¶
雲南行十萬同已矣¶
　張南史¶
　　張君奕碁者中歳感激苦節學文數載間¶
　　稍入詩境如巳被秋風教憶鱠更聞寒&KR0040;¶
　　歡飛觴可謂物理俱羙情致兼深¶
<pb:KR4h0012_SBCK_000-37a>¶
　　　送朱文北遊¶
歲暮欲爲别江湖&KR0147;自寛且無人事戀誰謂客¶
行難郢曲憐公子吳州憶伯鸞蒼蒼逺山際松¶
栢獨冝寒¶
　　　陸勝宅秋雨中探韻同作¶
同人永日自相將深竹閑園偶辟強巳&KR0013;秋風¶
敎憶鱠更聞寒雨勸飛觴歸心莫問三江水旅¶
服從沾九日霜醉裏欲㝷&KR0016;馬路蕭條幾處有¶
垂楊¶
　　　送司空十四遊宋州¶
<pb:KR4h0012_SBCK_000-37b>¶
　　危城下蕭條送爾歸寒風聞画角暮雪犯¶
征衣道里猶成間親門重與違白雲愁欲斷看¶
︻大梁飛¶
中興間氣集卷之下(終)¶
#+PROPERTY: JUAN 0
#+PROPERTY: FILE SB04n0139-000中興閒氣集-姓氏.
<pb:KR4h0012_SBCK_000-38a>¶
中興間氣集姓氏¶
　卷上¶
　　　錢起十二首　張衆甫三首¶
　　　　于良史三首　鄭丹二首¶
　　　李希仲二首　李嘉祐八首¶
　　　章八元一首　戴叔倫六首¶
　　　皇甫冉十三首　杜誦一首¶
　　　朱灣七首　韓翃七首¶
　　　蘇渙三首¶
　卷下¶
<pb:KR4h0012_SBCK_000-38b>¶
　　　郎士元十二首　崔峒九首¶
　　　張繼三首　劉長&KR0056;九首¶
　　　李季蘭六首　竇參三首¶
　　　道人靈一四首　姚倫二首¶
　　　皇甫曾五首　鄭常三首¶
　　　孟雲&KR0056;六首　劉灣四首¶
　　　張南史三首¶
中興間氣集姓氏(畢)¶
#+PROPERTY: JUAN 0
#+PROPERTY: FILE SB04n0139-000中興閒氣集-目録.
<pb:KR4h0012_SBCK_000-39a>¶
中興間氣集目錄¶
　　　　　　　　　渤海高仲武集¶
卷之上¶
　　錢起¶
　　　奉送劉相公催轉運¶
　　　裵迪書齋翫月之作¶
　　　廣德&KR0004;鑾駕岀關後愁望之作¶
　　　太子李舎人城中别業與文士逃暑¶
　　　詠白油㡌送客¶
　　　東臯早春&KR0009;郞四校書¶
<pb:KR4h0012_SBCK_000-39b>¶
　　　闕下贈裵舎人¶
　　　送溫逸人¶
　　　送李史赴洪州¶
　　　&KR0043;畢侍郎宅¶
　　　夜靜詶通上人問疾¶
　　　山中&KR0009;時校書¶
　　張衆文¶
　　　&KR0009;興園池鶴上劉相公¶
　　　送李觀之宣州謁&KR0061;中丞得三州渡¶
　　　送李司直使吳¶
<pb:KR4h0012_SBCK_000-40a>¶
　　　于良史¶
　　　　冬日野望¶
　　　　閑居¶
　　　鄭丹¶
　　　　玄宗至道大聖大眀皇帝挽歌¶
　　　　肅宗挽歌¶
　　　李希仲¶
　　　　東皇太乙祠¶
　　　　薊北行二首¶
　　　李嘉祐¶
<pb:KR4h0012_SBCK_000-40b>¶
　　　發湓浦望山作&KR0004;晴直省賫勑江隂¶
　　　送王牧吉州謁使君叔¶
　　　&KR0243;州王别駕宅送蔣九侍御歸楊州¶
　　　奉陪韋&KR0243;州送鶴林寺¶
　　　仲夏江隂官舎&KR0009;裵明府¶
　　　送韋貟外端公宣慰勸農畢赴洪州¶
　　　登楚城驛十里村竹林次交映¶
　　　送從弟任饒州錄事叅軍¶
　　章八元¶
　　　新安江行¶
<pb:KR4h0012_SBCK_000-41a>¶
　　戴叔倫¶
　　　送夷甫宰鄼縣¶
　　　送趙主簿自蜀歸綘州覲省¶
　　皇甫冉¶
　　　送王相公赴幽州¶
　　　題裵固新園¶
　　　酧&KR0061;&KR0024;闕中天寺見&KR0009;¶
　　　酧崔侍御期蘇道士不至¶
　　　巫山高¶
　　　和&KR0061;郎中破賊後經剡中山水¶
<pb:KR4h0012_SBCK_000-41b>¶
　　　送元晟還於潜山所居¶
　　　獨孤中丞筵陪餞韋使君赴昇州¶
　　　同杜相公對山僧作¶
　　　送林貟外往江南¶
　　　送李録事赴饒州¶
　　　秋日東林作¶
　　　少室韋鍊師昇仙¶
　　杜誦¶
　　　哭長孫侍御¶
　　朱灣¶
<pb:KR4h0012_SBCK_000-42a>¶
　　　燕居寒菊花¶
　　　奉使設宴戲擲龍籌¶
　　　詠&KR0031;陸頭子¶
　　　詠壁上酒瓢呈蕭明府¶
　　　詠玉¶
　　　送陳偃賦得白鳥翔翠微¶
　　　題叚上人院壁画古松¶
　　韓翃¶
　　　送辰州李中丞¶
　　　題薦福寺衡岳禪師房¶
<pb:KR4h0012_SBCK_000-42b>¶
　　　奉送王相公赴幽州¶
　　　題蘇許公林亭¶
　　　送孫革及第後歸江南¶
　　　題僧房¶
　　　送太常元博士歸&KR0243;州¶
　　蘇渙¶
　　　變律¶
　　　同前¶
　　　同前¶
　卷之下¶
<pb:KR4h0012_SBCK_000-43a>¶
　　郎士元¶
　　　送楊中丞和蕃¶
　　　送奚賈歸吳¶
　　　别鄭礒¶
　　　送長沙韋明府之縣¶
　　　送洪州李别駕之任¶
　　　送裴&KR0024;闕入河東幕¶
　　　春日宴張舎人宅¶
　　　送陸貟外赴潮州¶
　　　送王棼流雷州¶
<pb:KR4h0012_SBCK_000-43b>¶
　　　題劉相公三湘圖¶
　　　送孫侍郎往容府宣慰¶
　　　塞下曲¶
　　崔峒¶
　　　春日憶姚氏外甥¶
　　　題崇福寺禪師院¶
　　　江上書懷¶
　　　送薛良友往越州謁從叔¶
　　　送眞上人還蘭&KR0002;¶
　　　送丘二十二歸蘇州¶
<pb:KR4h0012_SBCK_000-44a>¶
　　　&KR0004;辭命後酧丘二十二見贈¶
　　　題桐廬李明府官舎¶
　　　清江曲內一絶(折腰体)¶
　　張繼¶
　　　送判官往陳留¶
　　　感懷¶
　　　夜泊松江¶
　　劉長&KR0056;¶
　　　題崔公庭竹¶
　　　送朱山人越州賊退歸山隂别業¶
<pb:KR4h0012_SBCK_000-44b>¶
　　　謫至干越亭作¶
　　　陪鄭中丞林園宴¶
　　　送張繼司直適越¶
　　　送駱三少府西山應制¶
　　　送李中丞之襄州¶
　　　題鄭山人幽居¶
　　　送郎士元¶
　　李季蘭¶
　　　湖上卧病喜陸鴻漸至¶
　　　&KR0009;校書七兄¶
<pb:KR4h0012_SBCK_000-45a>¶
　　　&KR0009;朱放¶
　　　送韓揆之江西¶
　　　道意&KR0009;崔侍郎¶
　　　賦得三峽流泉歌¶
　　竇叅¶
　　　閑居湖上¶
　　　登潜山觀¶
　　　遷謫江表乆未歸¶
　　道人靈一¶
　　　酬皇甫冉赴無錫於雲門寺贈詩别¶
<pb:KR4h0012_SBCK_000-45b>¶
　　　宿靈洞觀¶
　　　静林寺即武帝隱所有鐘磬皆古物旹¶
　　　　旹有聲¶
　　　&KR0040;後欲㝷天目山問元駱二公溪路絶¶
　　　　句¶
　　姚倫¶
　　　感秋林¶
　　　過章秀才客居¶
　　皇甫曾¶
　　　送雲門邕上人¶
<pb:KR4h0012_SBCK_000-46a>¶
　　　　送林中丞還京¶
　　　　贈别筌公¶
　　　　送杜中丞還京¶
　　　　早朝日&KR0009;所知¶
　　　孟雲&KR0056;¶
　　　　鄴城懷古¶
　　　　傷情¶
　　　　傷時¶
　　　　同前¶
　　　西蜀劉灣¶
<pb:KR4h0012_SBCK_000-46b>¶
　　　岀塞曲¶
　　　虹縣嚴孝子墓作¶
　　　李陵别蘇武¶
　　　雲南曲¶
　　張南史¶
　　　送朱文北遊¶
　　　陸勝宅秋&KR0040;中探韻同作¶
　　　送司空十四遊宋州¶
中興間氣集目錄終¶
